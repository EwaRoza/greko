[{"categories":null,"contents":"Dzisiejsze mapy nie oddają dawnej topografii obszaru kultury grekańskiej. Asfaltowe drogi, łączące górskie miejscowości z wybrzeżem, zostały zbudowane w ostatnich dekadach XX wieku. Wcześniej góry i wybrzeże stanowiły raczej odrębne światy, a najczęściej przemierzanymi szlakami były wąskie ścieżki pomiędzy miejscowościami, drogi na pola i pastwiska. Gospodarka grekańska była w dużej mierze samowystarczalna: rolnictwo, ogrodnictwo, pasterstwo i hodowla dostarczały żywności i ubrań. Sprzęty codziennego użytku wyrabiano z drewna, medycyna opierała się na tradycyjnym ziołolecznictwie.","date":"2021-07-14T00:00:00Z","permalink":"https://ewaroza.github.io/greko/blog/kafelek3/","tags":["markdown","css","html"],"title":"boghi"},{"categories":null,"contents":"Język grecki było obecny w Kalabrii od starożytności. W VIII-VII wieku p.n.e. wybrzeża Sycylii i południe półwyspu Apenińskiego zostały skolonizowane przez Hellenów posługujących się różnymi wariantami języka starogreckiego. 500 lat później tereny te przejęli Rzymianie, co jednak nie oznaczało końca kultury Greków – zlatynizowały się wyższe warstwy społeczne związane z administracją imperium, inni mogli dalej posługiwać się starym językiem. Wykopaliska archeologiczne prowadzone w ruinach synagogi w dolinie San Pasquale nieopodal miejscowości Bova Marina wskazują na istotne zniszczenia w końcu VI w.","date":"2021-07-14T00:00:00Z","permalink":"https://ewaroza.github.io/greko/blog/kafelek1/","tags":["markdown","css","html"],"title":"Dzieje greki w Kalabrii"},{"categories":null,"contents":"Kolejne epoki historii mieszkańców grekańskiego zakątka Kalabrii wyznaczają przenosiny siedzib między wybrzeżem a położonymi w głębi lądu górami. Dzięki pracom archeologów z Uniwersytetu w Cambridge wiemy, że w czasach prehistorycznych ludność zamieszkiwała te obszary w małych, rozproszonych po południowym zboczu gór Aspromonte siedzibach. Dopiero Grecy, których tryb życia tradycyjnie łączył się z możem i żeglarstwem, założyli na wybrzeżu duże kolonie, a Rzymianie, idąc w ich ślady, kontynuowali zasiedlanie wybrzeża i nisko położonych terenów.","date":"2021-07-14T00:00:00Z","permalink":"https://ewaroza.github.io/greko/blog/kafelek2/","tags":["markdown","css","html"],"title":"W górach i na wybrzeżu "}]