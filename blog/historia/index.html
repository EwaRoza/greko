<!doctype html><html lang=en itemscope itemtype=http://schema.org/WebPage><head><meta charset=utf-8><meta name=viewport content="width=device-width,initial-scale=1"><link rel=icon href=/favicon.ico><title>Długie trwanie języka greckiego w Kalabrii - Greko</title><meta name=description content="Dzisiaj językiem greko posługuje się niewiele osób, jednak jego korzenie sięgają epoki starożytnej."><meta name=author content="Ewa Janion"><meta name=generator content="Hugo 0.101.0"><link rel=stylesheet href="https://ewaroza.github.io/greko/css/styles.min.28439177b51252341801d29dc1727c21d8999e24acf2c053aad9fc6f964a68fe.css" integrity="sha256-KEORd7USUjQYAdKdwXJ8IdiZniSs8sBTqtn8b5ZKaP4="><meta property="og:title" content="Długie trwanie języka greckiego w Kalabrii"><meta property="og:description" content="Dzisiaj językiem greko posługuje się niewiele osób, jednak jego korzenie sięgają epoki starożytnej."><meta property="og:type" content="article"><meta property="og:url" content="https://ewaroza.github.io/greko/blog/historia/"><meta property="article:section" content="blog"><meta property="article:published_time" content="2022-08-01T00:00:00+00:00"><meta property="article:modified_time" content="2022-08-01T00:00:00+00:00"><meta property="og:site_name" content="Greko"><meta name=twitter:card content="summary"><meta name=twitter:title content="Długie trwanie języka greckiego w Kalabrii"><meta name=twitter:description content="Dzisiaj językiem greko posługuje się niewiele osób, jednak jego korzenie sięgają epoki starożytnej."><meta itemprop=name content="Długie trwanie języka greckiego w Kalabrii"><meta itemprop=description content="Dzisiaj językiem greko posługuje się niewiele osób, jednak jego korzenie sięgają epoki starożytnej."><meta itemprop=datePublished content="2022-08-01T00:00:00+00:00"><meta itemprop=dateModified content="2022-08-01T00:00:00+00:00"><meta itemprop=wordCount content="854"><meta itemprop=keywords content="markdown,css,html,"></head><body class="dark:bg-gray-800 dark:text-white relative flex flex-col min-h-screen"><header class="container flex justify-between md:justify-between gap-4 flex-wrap p-6 mx-auto relative"><a href=https://ewaroza.github.io/greko/ class="capitalize font-extrabold text-2xl">Greko</a>
<button class="mobile-menu-button md:hidden"><svg xmlns="http://www.w3.org/2000/svg" width="30" height="30" viewBox="0 0 24 24" stroke-width="1.5" stroke="currentcolor" fill="none" stroke-linecap="round" stroke-linejoin="round"><path stroke="none" d="M0 0h24v24H0z" fill="none"/><line x1="4" y1="8" x2="20" y2="8"/><line x1="4" y1="16" x2="20" y2="16"/></svg></button><ul class="mobile-menu absolute z-10 px-6 pb-6 md:p-0 top-full left-0 w-full md:w-auto md:relative hidden md:flex flex-col md:flex-row items-end md:items-center gap-4 lg:gap-6 bg-white dark:bg-gray-800"><li><a href=/greko/>Posty</a></li><li><a href=/greko/about/>O stronie</a></li><li><a href=/greko/biblio/>Bibliografia</a></li></ul></header><main class=flex-1><div class="relative max-w-5xl mx-auto px-4"><img src=/greko/fresk3.JPG class="rounded-lg shadow-sm w-full object-contain"></div><article class="prose lg:prose-lg mx-auto my-8 dark:prose-dark px-4 text-justify"><h1 class="text-2xl font-bold mb-2">Długie trwanie języka greckiego w Kalabrii</h1><p>Język grecki był obecny w Kalabrii od starożytności. W VIII-VII wieku p.n.e. Grecy zasiedliwi wybrzeża Sycylii i południowego półwyspu Apenińskiego, tworząc tzw. Wielką Grecję. Jonowie założyli Reggio di Calabria, dzisiejszą stolice prowincji, a Dorowie leżące niedaleko obszaru kultury grekańskiej Lokroi. Inskrypcje, rzeźby czy figurki bogów z kolekcji Muzeum Archeologicznego w Reggio di Calabria pokazują, że ziemie te należały do greckiego kręgu językowego i kulturowego. 500 lat później tereny te przejęli Rzymianie i rozpoczął się proces latynizacji Kalabrii. Jednak nie oznaczało to gwałtownego końca kultury Greków – zlatynizowały się wyższe warstwy społeczne związane z administracją imperium, inni jeszcze długo mogli poslugiwać się językiem greckim. Nie ma pewności, czy Greka przetrwała rzymski okres historii Kalabrii: jest to prawdopodobne, choć nie ma na to jednoznacznych dowodów. Gdy cesarstwo zachodniorzymskie upadło, Kalabria była celem ataków ludów germańskich: wykopaliska archeologiczne prowadzone w ruinach synagogi w dolinie San Pasquale nieopodal miejscowości Bova Marina wskazują na istotne zniszczenia w końcu VI w. n.e. – najprawdopodobniej to ślad najazdu Longobardów, jeden ze znaków kresu epoki rzymskiej.</p><p>Dzięki zwycięskiej kampani Belizariusza już po 60 latach od upadku Rzymu Kalabria została odbita od Ostrogotów i włączona do wschodniego cesarstwa rzymskiego. Bizancjum utrzymało ją w swoich granicach przez kolejne 500 lat, tym samym ziemie te stały się częścią cywilizacji Wschodu: powrócił na nie język grecki, a wraz z nim wschodni wariant chrześcijańskiej duchowości, której formy obecne są w Kalabrii do dziś. Należy do nich panteon świętych italogreckich patronów, często pustelników, jak święty Leon z Bovy (San Leo), którego sanktuarium znajduje się niedaleko ruin opuszczonej miejscowości Africo. Także obecnie w kościele w Bovie odbywają się nabożeństwa w rycie bizantyńskim, a w miejscowości Gallicianò znajduje się współcześnie zbudowana niewielka prawosławna cerkiew.</p><p>Italogreckim mnichem był Barlaam z Kalabrii, intelektualista i biskup, który nauczał starożytnej greki Francesca Petrarkę – pochodzącego z Toskani poetę i humanistę. To ważny dla Kalabryjczyków fakt, ponieważ z jednej strony pokazuje łączność Kalabrii z wysoką kulturą języka greckiego, a z drugiej wpływ tego dziedzictwa na kulturę włoską i europejską. Miłosne sonety Petrarki oddziałały także na polskich literatów, m.in. Jana Kochanowskiego i Mikołaja Sępa-Szarzyńskiego.</p><p>Długie trwanie epoki bizantyńskiej sprawiło, że zostawiła ona wyrazisty ślad w kulturze południa Kalabrii. Gdy Bizancjum osłabło, tereny te przejęli Normanowie, którzy przynieśli kolejną falę latynizacji. Kalabria jednak pozostała centrum kultury greckiej - mieszkańcy miasteczek dalej mówili, a elity też pisały po grecku (w jego bizantyńskiej odmianie, w alfabecie greckim), w kościołach panował obrządek wschodni. Dopiero ruch kontrreformacji skłonił papieża, aby ostatecznie zaprowadzić na tych terenach ryt łaciński – parafia w Bovie jako ostatnia przyjęła go w 1573 roku. Język łaciński był już wtedy podstawą lokalnej administracji, a greka pozostała prede wszystkim językiem mówionym.</p><p>Zagrożenie, jakie na wschodzie stanowiło rosnące w siłę Imperium Osmańskie, powodowało napływ greckojęzycznych imigrantów na południe półwyspu apenińskiego i wpłynęło na umocnienie roli języka greckiego. Funkcjonował on obok „dialektu” kalabryjskiego (a więc regionalnego języka wywodzącego się z ludowej łaciny) i oficjalnych języków władzy, gdy ta w Kalabrii przechodziła z rąk do rąk: od Normanów do dynastii d’Anjou i Aragońskiej, po których nastąpił okres dominacji hiszpańskiej, austriackiej oraz wreszcie okres władzy Burbonów z Królestwa Neapolu.</p><p>Zjednoczenie Włoch w 1860 roku, choć celebrowane w Italii jako narodowe święto, nie przyniosło poprawy sytuacji kalabryjskiej greki. Ideologia narodowa wymagała utworzenia jednolitego języka, zrozumiałego dla wszystkich mieszkańców państwa. Oficjalnym językiem nowego państwa stał się język włoski, który oparto na wariancie toskańskim. W Kalabrii nikt tak nie mówił: dla jej mieszkańców była to mowa zupełnie obca, którą stopniowo przez dekady rozpowszechniała edukacja, prasa, a w XX wieku przede wszystkim mass media.</p><p>Zabójcza dla języka greko okazała polityka kulturalna reżymu faszystowskiego, dążąca do ujednolicenia włoskiej kultury i nadania jej cech narodowych. Propaganda zwalczała wielojęzyczność, przedstawiała mówienie w miejscowych językach jako powód do wstydu: znak ciemnoty i zacofania. W oficjalnych sytuacjach nie dopuszczano mówienia w językach innych niż zestandardyzowany włoski.</p><p>Dopiero w 1999 roku parlament przyjął ustawę o ochronie języków mniejszościowych, wśród nich znalazł się język grecko-kalabryjski. Oficjalne uznanie greko za pełnoprawny język ma ogromne znacznie dla jego statusu, jednak nie powstrzymało spadku liczby użytkowników. Zatem w przeciągu całej nowożytnej historii regionu, a zwłaszcza w XX wieku dekada po dekadzie grecki powoli wycofywał się z kolejnych obszarów życia, by stać się mową pasterzy zamieszkujących odległe zakątki gór. Do dziś przetrwał w szczątkowej formie w kilku miejscowościach położonych nieopodal doliny rzeki Amendolei: przede wszystkim w Bovie, Roghudi i Gallicianò. Płynnie mówi nim kilkadziesiąt osób.</p><p>Lingwiści proponowali kilka teorii dotyczących pochodzenia języka greko. Przede wszystkim akcentuje się decydujący wpływ na dzisiejszy kształt grekańskiej mowy mówionego języka bizantyńskiego, a zatem demotyku. W tym ujęciu greko jest jednym z wariantów języka nowogreckiego, z którym istotnie ma bardzo wiele cech wspólnych. W pierwszych dekadach XX wieku niemiecki językoznawca Gerhard Rholfs wskazał jednak na obecność w greko leksyki starogreckiej, nieobecnej w innych wariantach nowogreckiego, zwłaszcza doryzmów, czyli cech starożytnego dialektu doryckiego. To wskazywałoby, że greckojęzyczna ludność w Kalabrii to potomkowie autochtonicznych mieszkańców tych ziem. Ze względu na estymę, jaką cieszy się cywilizacja antyku, teoria Rholfsa jest ważna dla tożsamości i prestiżu Grekan.</p><figure><img src=/greko/sanniceto.JPG><figcaption><h4>Bizantyński zamek San Niceto oraz widok na Cieśninę Mesyńską i Sycylię.</h4></figcaption></figure><figure><img src=/greko/fresk.JPG><figcaption><h4>Fragmenty bizantyńskiego fresku w okolicy zamku San Niceto</h4></figcaption></figure><figure><img src=/greko/stilo.JPG><figcaption><h4>Katolikon: niewielki kościół bizantyński w miejscowości Stilo, datowany na IX-X w.</h4></figcaption></figure></article><div class="bg-gray-100 dark:bg-gray-900"><div class="container px-6 py-12 mx-auto max-w-4xl grid grid-cols-1 md:grid-cols-2 gap-8 items-center"><div><div class="text-2xl font-bold mb-2"></div><p class=opacity-60></p></div><ul class="flex justify-center gap-4"></ul></div></div></main><footer class="container p-6 mx-auto flex justify-between items-center"><span class="text-sm font-light">2022 © Greko</span>
<span onclick='window.scrollTo({top:0,behavior:"smooth"})' class="p-1 cursor-pointer"><svg xmlns="http://www.w3.org/2000/svg" width="30" height="30" viewBox="0 0 24 24" stroke-width="1.5" stroke="currentcolor" fill="none" stroke-linecap="round" stroke-linejoin="round"><path stroke="none" d="M0 0h24v24H0z" fill="none"/><path d="M18 15l-6-6-6 6h12"/></svg></span></footer><script>const mobileMenuButton=document.querySelector(".mobile-menu-button"),mobileMenu=document.querySelector(".mobile-menu");function toggleMenu(){mobileMenu.classList.toggle("hidden"),mobileMenu.classList.toggle("flex")}mobileMenu&&mobileMenuButton&&mobileMenuButton.addEventListener("click",toggleMenu)</script></body></html>